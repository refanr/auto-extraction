1. gr.
[Lög þessi gilda um alla frekari vinnslu afla um borð í skipum en blóðgun, slægingu og flokkun.
Vinnsla samkvæmt ákvæðum laga þessara er háð sérstöku leyfi Fiskistofu.]
L. 154/2002, 1. gr.
2. gr.
[Ráðherra skal setja reglugerð
um nýtingarstuðla sem gildir um útreikning á nýtingu aflaheimilda einstakra skipa eða skipaflokka sem vinna afla um borð. Um nýtingu afla þeirra skipa gilda að öðru leyti ákvæði
laga nr. 57 3. júní 1996
, um umgengni um nytjastofna sjávar.]
Rg. 54/2003
, sbr.
1153/2021
og
809/2022
.
L. 154/2002, 2. gr.
3. gr.
[Um borð í [skipi sem leyfi hefur til vinnslu afla]
skal vera aðstaða til móttöku, geymslu, vinnslu og frágangs aflans þannig að gæði framleiðslunnar verði tryggð.
Ráðherra er heimilt að ákveða í reglugerð að um borð í [skipum sem leyfi hafa til vinnslu afla]
skuli vera sjálfvirkur tækjabúnaður sem tryggi nákvæma vigtun og skráningu innvegins afla og afurða. Setja skal með reglugerð
nánari ákvæði um nauðsynlegan búnað í þessu skyni og önnur atriði varðandi framkvæmd laganna.]
L. 154/2002, 3. gr.
Rg. 55/2003
, sbr.
1035/2015
og
1153/2021
.
L. 58/1996, 2. gr.
4. gr.
Það er skilyrði fyrir leyfisveitingu, sbr. 1. gr., að fjöldi í áhöfn sé nægilegur til að vinna afla á fullnægjandi hátt miðað við veiðar, vinnslu og gerð skips, að teknu tilliti til áskilins hvíldartíma og að fyrir hendi sé tilskilin aðstaða fyrir þá áhöfn og eftirlitsmenn, sbr. 6. gr.
Í áhöfn skal vera maður með sérþekkingu á viðkomandi framleiðslu er hafa skal umsjón með allri vinnslu ásamt nauðsynlegu gæðaeftirliti. Skal með reglugerð kveða á um menntunarkröfur og starfssvið hans.
5. gr.
Áður en [leyfi til vinnslu afla]
er veitt skal liggja fyrir álit [Fiskistofu]
á því hvort búnaður sé fullnægjandi með hliðsjón af ákvæðum laga þessara og reglugerða settra með stoð í þeim. Þá skal liggja fyrir mat [Samgöngustofu]
á því hvort reglum um öryggisbúnað varðandi fiskvinnslu og aðbúnað áhafnar sé fullnægt. [Framangreint álit Fiskistofu byggist á úttekt Fiskistofu og skal greitt fyrir slíka úttekt samkvæmt gjaldskrá Fiskistofu, sbr.
5. gr. laga nr. 36/1992
, um Fiskistofu, með síðari breytingum.]
L. 154/2002, 4. gr.
L. 58/1996, 3. gr.
L. 59/2013, 7. gr.
L. 67/2015, 12. gr.
6. gr.
[Eftirlitsmaður eða eftirlitsmenn skulu vera um borð í fiskiskipi, sem leyfi hefur til [vinnslu afla]
um borð, fyrst eftir að leyfi er veitt, svo lengi sem Fiskistofa metur nauðsynlegt með hliðsjón af framkvæmd vinnslunnar. Sama gildir verði það mikil breyting í áhöfn [skips],
útgerðarháttum þess eða búnaði að ástæða sé til að ætla að það hafi veruleg áhrif á vinnslu um borð í skipinu. Í annan tíma er veiðieftirliti Fiskistofu heimilt að setja eftirlitsmann eða eftirlitsmenn um borð í [skip sem vinnur afla um borð]
eftir því sem ástæða er talin til.
…
]
L. 154/2002, 5. gr.
L. 34/2000, 11. gr.
L. 58/1996, 4. gr.
[7. gr.
Brot gegn ákvæðum laga þessara eða reglum settum samkvæmt þeim varða sektum nema þyngri refsing liggi við samkvæmt öðrum lögum.
…
[Fiskistofu er enn fremur heimilt vegna brota gegn ákvæðum laga þessara, reglna settra samkvæmt þeim og leyfisbréfa að svipta skip leyfi til vinnslu afla um borð.]
]
L. 88/2008, 233. gr.
L. 154/2002, 6. gr.
L. 58/1996, 5. gr.
[8. gr.]
Lög þessi öðlast þegar gildi.
L. 58/1996, 5. gr.
Ákvæði til bráðabirgða.
…
L. 58/1996, 6. gr.