1. gr.
[Loftslags- og orkusjóður.]
Starfrækja skal sjóð í eigu íslenska ríkisins sem nefnist [Loftslags- og orkusjóður].
Ríkið ber ábyrgð á skuldbindingum sjóðsins og heyrir hann stjórnarfarslega undir ráðherra.
L. 66/2024, 2. gr.
L. 66/2024, 1. gr.
2. gr.
Hlutverk.
Hlutverk [Loftslags- og orkusjóðs]
er að stuðla að hagkvæmri nýtingu orkuauðlinda landsins með styrkjum eða lánum, einkum til aðgerða er miða að því að draga úr notkun jarðefnaeldsneytis og auka nýtingu á innlendum endurnýjanlegum orkugjöfum.
[Loftslags- og orkusjóður]
styður jafnframt við verkefni sem stuðla að orkuöryggi og samkeppnishæfni á sviði orkumála og orkutengd verkefni á grundvelli orkustefnu, nýsköpunarstefnu, byggðastefnu og stefnu stjórnvalda í loftslagsmálum.
[Loftslags- og orkusjóður skal enn fremur styðja við nýsköpunar- og innviðaverkefni á sviði loftslagsmála, verkefni sem stuðla að innleiðingu hringrásarhagkerfisins og verkefni sem lúta að kynningu og fræðslu um áhrif loftslagsbreytinga.
Jafnframt er hlutverk Loftslags- og orkusjóðs að sjá um beinar stuðningsaðgerðir, svo sem styrki til kaupa á rafbílum og styrki til jarðhitaleitar, eftir atvikum hverju sinni.]
L. 66/2024, 1. gr.
L. 66/2024, 3. gr.
3. gr.
Stjórn.
[Ráðherra skipar fimm einstaklinga í stjórn Loftslags- og orkusjóðs til fjögurra ára. Formaður skal skipaður án tilnefningar og honum til viðbótar skipar ráðherra einn fulltrúa án tilnefningar, einn fulltrúa, sem hefur þekkingu á loftslagsmálum, samkvæmt tilnefningu háskólasamfélagsins, einn fulltrúa samkvæmt tilnefningu Samtaka atvinnulífsins og einn fulltrúa samkvæmt tilnefningu umhverfisverndarsamtaka.]
Stjórn [Loftslags- og orkusjóðs]
skal hafa yfirumsjón með umsýslu sjóðsins í samræmi við hlutverk hans.
Orkustofnun annast daglega umsýslu [Loftslags- og orkusjóðs]
undir yfirstjórn stjórnar sjóðsins. [Stjórninni er þó heimilt að framselja óháðum aðila faglega umsýslu sjóðsins samkvæmt samningi.]
[Ákvarðanir sem teknar eru um að veita styrki úr Loftslags- og orkusjóði eru endanlegar á stjórnsýslustigi.]
L. 66/2024, 4. gr.
L. 66/2024, 1. gr.
4. gr.
Fjármögnun verkefna.
Stjórn [Loftslags- og orkusjóðs]
gerir tillögur til ráðherra um lánveitingar …
úr [Loftslags- og orkusjóði]
í samræmi við áherslur og stefnumótun stjórnvalda sem og fjárhags- og greiðsluáætlun sjóðsins.
[Loftslags- og orkusjóði]
er ekki heimilt að veita Orkustofnun styrki eða lán af fé sjóðsins.
L. 66/2024, 1. gr.
L. 66/2024, 5. gr.
5. gr.
Eftirlit.
Þeir sem hljóta styrk eða lán frá [Loftslags- og orkusjóði]
skulu gera grein fyrir framvindu verkefna og ráðstöfun fjár samkvæmt nánari reglum stjórnar [Loftslags- og orkusjóðs].
Ríkisendurskoðun annast árlega endurskoðun reikninga [Loftslags- og orkusjóðs].
L. 66/2024, 1. gr.
6. gr.
Tekjur.
Tekjur [Loftslags- og orkusjóðs]
eru framlag úr ríkissjóði samkvæmt ákvörðun Alþingis á fjárlögum hverju sinni og vextir af fé sjóðsins.
L. 66/2024, 1. gr.
7. gr.
Kostnaður af rekstri.
Kostnaður af rekstri [Loftslags- og orkusjóðs]
greiðist af tekjum hans eða eigin fé.
L. 66/2024, 1. gr.
8. gr.
Reglugerðarheimild.
Ráðherra skal setja í reglugerð nánari fyrirmæli um skilyrði fyrir framlögum úr [Loftslags- og orkusjóði],
undirbúning úthlutunar, lánveitingar, þ.m.t. vexti og önnur útlánakjör, greiðslur, eftirlit með framkvæmdum sem [Loftslags- og orkusjóður]
veitir fé til og heimildir til að fella niður endurgreiðsluskyldu lántaka. Stjórn [Loftslags- og orkusjóðs]
getur sett nánari reglur og skilyrði um tilfærslu fjármuna milli einstakra verkefna ef nauðsyn krefur.
Ráðherra er heimilt að setja í reglugerð nánari ákvæði um starfsemi og skipulag [Loftslags- og orkusjóðs]
og framkvæmd laga þessara.
L. 66/2024, 1. gr.
9. gr.
Gildistaka.
Lög þessi öðlast þegar gildi.
…